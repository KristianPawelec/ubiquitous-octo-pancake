<!DOCTYPE html>
<html lang="en" dir="ltr">
  <head>
    <meta charset="utf-8">
    <title></title>
  </head>
  <link type="text/css" href="style.css" rel="stylesheet">
  <body>
    <h1>Bezpečnosť pri práci s elektrickými zariadeniami</h1>
    <hr>
    <p>Elektrické zariadenia musia byť odborne navrhnuté a vyrobené. Pred uvedením elektrického zariadenia do prevádzky musia byť vykonané predpísané skúšky a revízie, aby sa preverila jeho bezpečnosť a správna funkcia v súlade s príslušnými platnými predpismi.</p>
    <p>V súčasnosti sme v neustálom kontakte s elektrickými zariadeniami, stabilnými aj mobilnými, vo všetkých oblastiach nášho života. Je to napríklad pri používaní elektrického náradia, elektrických spotrebičov v domácnosti, v zdravotníctve elektroliečbe alebo elektrickom šoku, pracovný styk - napríklad pri obsluhe, prehliadke a oprave rôznych elektrických zariadení, v práci.</p>
    <p>Elektrické zariadenia sú našimi pomocníkmi, ale ich nesprávnym používaním, neodbornou obsluhou alebo zásahmi môže dôjsť k ujme na zdraví a tiež materiálnym škodám. Úraz spôsobený elektrinou môže vzniknúť pri styku človeka s elektrickým zariadením bez patričnej ochrany, alebo pri priblížení sa človeka k živým častiam elektrických zariadení na vzdialenosť, ktorá je menšia ako stanovená bezpečná vzdialenosť. Takýto úraz elektrinou môže mať rôzne prejavy: jemné potrasenie, bolestivé kŕče, bezvedomie alebo úmrtie.</p>
    <hr>
    <h2>Elektrina má teda na človeka pôsobenie:</h2>
    <li>bezúrazové (napr. elektroliečba) a úrazové</li>
    <h2>Formy prejavu úrazu elektrinou sú rôzne.</h2>
    <h3>Okamžite viditeľné sú: </h3>
    <p>kŕče svalov, otvorené rany, popáleniny, zastavenie dýchania, zastavenie činnosti srdca, šok, až smrť. </p>
    <h3>Sú však aj prípady, kde sa dôsledky zásahu elektrinou prejavia až neskoršie: </h3>
    <p>napríklad porušenie nervovej sústavy, poruchy srdcového rytmu, a podobne.</p>
    <hr>
    <p>Prúdy do 2 mA patria do oblasti necitlivosti, po ktorý ľudský organizmus nereaguje na pôsobenie elektrickej energie zvonka. Táto hranica sa nazýva prah citlivosti a predstavuje hodnotu 2 mA, ktorá môže pretekať ľudským telom v neobmedzenom čase. Po prekročení uvedenej hodnoty je už oblasť elektrických úderov (prejavy: svrbenie, teplo, tŕpnutie, bolesti v kĺboch, ľahké kŕče). V oblasti elektrických úderov už má vplyv na stav postihnutej osoby aj čas, po ktorý je postihnutá osoba pod účinkami elektrického prúdu.</p>
    <h2>Následky prechodu elektrického prúdu ľudským organizmom:</h2>
    <h3>Striedavý prúd 50-60 Hz</h3>
    <p>
    <li>1-1,5mA -	Vnímanie prietoku prúdu</li>
    <li>3-6mA -	Svalové kŕče. Pocit bolesti.</li>
    <li>10-15mA -	Silné svalové kŕče. Ruky možno od vodiča odtrhnúť s ťažkosťami. Silná bolesť v prstoch, ramenách a chrbte.</li>
    <li>15-25mA -	Veľmi silné svalové kŕče. Človek nedokáže sám odtrhnúť ruky od vodiča. Silná bolesť. Sťažené dýchanie.</li>
    <li>viac ako 30mA -	Veľmi silné svalové kŕče. Strata vedomia. Fibrilácia srdečných komôr.</li>
  </p>
  <h3>Jednosmerný prúd</h3>
  <p><li>5-8mA -	Začiatok pociťovania prietoku prúdu. Pocit tepla.</li>
    <li>20-25mA -	Svalové kŕče. Výrazný pocit tepla.</li>
  </p>
  <hr>
  <h4>Nebezpečenstvo, ohrozenie a riziko neželaného zásahu osôb elektrickým prúdom a možnosť ich zranenia alebo poškodenia zdravia pôsobením elektrickej energie z elektrického zariadenia, môže vzniknúť pri nasledovných úkonoch:</h4>
  <li>zasiahnutie osoby elektrickým prúdom pri bežnej činnosti (dotykom s nekrytými či inak nezaistenými živými časťami elektrických zariadení)</li>
  <li>náhodný dotyk s živými alebo neživými časťami elektrických zariadení, ktoré sa stali živými následkom negatívnych okolností (porucha izolácie, chybná funkcia elektrickej výzbroje)</li>
  <li>dotyk vodivých konštrukcií a kovových predmetov s elektrickými vodičmi pri manipulácii v blízkosti vonkajšieho holého elektrického vedenia</li>
  <li>nežiaduce priblíženie osoby k vodičom elektrického vonkajšieho holého vedenia pri manipulácii s mechanizmami a predmetmi</li>
  <li>zámena fázového a ochranného vodiča pri neodbornom pripojení prívodného vedenia alebo pri použití predlžovacej šnúry bez ochranného vodiča</li>
  <li>vytrhnutie prívodnej šnúry obsluhou: nešetrnou, nesprávnou alebo zakázanou manipuláciou</li>
  <li>mechanické poškodenie izolácie až na holý vodič (živá časť)</li>
  <hr>
  <p>Veľkosť rizika vzniku úrazu elektrickým prúdom a jeho akceptovateľnosť pri posudzovaní plánovaných úkonov, je závislá na prevádzkových podmienkach (napätie, prúd, kmitočet a pod.) a pôsobenie vonkajších vplyvov v mieste používania elektrického zariadenia.</p>
  <p>Elektrické zariadenia musia byť prevádzkované tak, aby neboli pri obvyklom používaní zdrojom úrazu, požiaru alebo výbuchu. Dotknuté osoby musia byť zodpovedajúcim spôsobom chránené pred nebezpečenstvom úrazu spôsobeného elektrickým prúdom.</p>
<hr>
  <h2>Musia byť vykonané opatrenia hlavne:</h2>
  <li>na ochranu osôb pred nebezpečenstvom, ktoré môže nastať pri dotyku alebo priblížení k častiam s nebezpečným napätím</li>
  <li>na ochranu osôb pred nebezpečenstvom pri dotyku, ktorý by mohol byť pri poruche (nebezpečné dotykové napätie napr. na obaloch, puzdrách, krytoch, konštrukciách)</li>
  <li>na obmedzenie prístupu laikov ku všetkým miestam, kde sa vyskytuje elektrické riziko.</li>
  <hr>
  <p>Elektrické zariadenia musia byť kontrolované a udržiavané v stave, ktorý zodpovedá právnym predpisom a technickým normám.</p>
  <p>Prevádzkované elektrické zariadenia musia byť pravidelne revidované. Minimálne lehoty vykonávania týchto revízií sa určujú podľa charakteristík zariadení, ich použitia a prostredia (typu prostredia, vonkajšieho vplyvu a druhu priestoru) podľa STN - sú lehoty 0,5 až 5 rokov. Pre revízie musí byť vypracovaný harmonogram a určená zodpovednosť za zabezpečenie revízií.</p>
  <p>Pri správnom zaobchádzaní a údržbe nesmie byť elektrické zariadenie zdrojom možného ohrozenia: osôb, zvierat a materiálnych vybavení.</p>
  <hr>
  <h3>Činnosti na elektrickom technickom zariadení môže podľa odbornej spôsobilosti podľa vyhlášky 508/2009 Z. z. vykonávať:</h3>
  <li>Poučená osoba§ 20 - fyzická osoba bez elektrotechnického vzdelania, ktorá môže obsluhovať technické zariadenie elektrické alebo vykonávať na ňom prácu v súlade s bezpečnostnotechnickými požiadavkami, ak bola v rozsahu vykonávanej činnosti preukázateľne oboznámená o činnosti na tomto technickom zariadení elektrickom a o postupe pri zabezpečovaní prvej pomoci pri úraze elektrickým prúdom.</li>
  <li> Elektrotechnik s elektrotechnickým vzdelaním § 21.</li>
  <li>Samostatný elektrotechnik§ 22.</li>
  <li>Elektrotechnik na riadenie činnosti alebo riadenie prevádzky § 23.</li>
  <li>Revízny technik vyhradeného technického zariadenia elektrického § 24.</li>
  <hr>
  <h2>Zásady prvej pomoci pri úraze elektrickým prúdom:</h2>
  <li>oddelenie postihnutého od elektrického prúdu (vypnúť vypínač, vypnúť prívod zo zástrčky, vypnúť istič a pod.)</li>
  <li>zistiť stav postihnutého, v prípade zástavy dýchania a srdca volať 155 alebo 112 a začať oživovanie</li>
  <li>ak postihnutý dýcha, ale je v bezvedomí, volať 155 alebo 112, dať postihnutého do stabilizovanej polohy a sledovať ho</li>
  <li>ak je postihnutý pri vedomí a spolupracuje, ošetriť prípadné rany a zabezpečiť odvoz k odbornému vyšetreniu.</li>
  </body>
</html>
